---
# Documentation: https://wowchemy.com/docs/managing-content/

title: Első elköltözés a szülői házból Magyarországon
subtitle: ''
summary: ''
authors:
- Lívia Murinkó
tags: []
categories: []
date: '2013-01-01'
lastmod: 2022-03-18T09:40:16+01:00
featured: false
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: ''
  focal_point: ''
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
publishDate: '2022-03-18T08:40:16.327819Z'
publication_types:
- '7'
abstract: 'A szülői házból való elköltözés, az önálló háztartás  kialakítása fontos
  lépés a felnőtt szerepek átvételében. A  dolgozat célja annak megismerése, hogy
  a magyarországi fiatal  felnőttek az elmúlt évtizedekben mikor és kivel hagyták
  el a  szülői házat, valamint a kibocsátó család összetétele és  erőforrásai mentén
  milyen különbségek figyelhetők meg az  elköltözési magatartásukban. Külön vizsgáljuk
  a nőket és a  férfiakat, megkülönböztetve egymástól azokat, akik egy  párkapcsolat
  keretében hagyták el a szülői házat és akik nem.  Kiemelt figyelmet szentelünk az
  időbeli változásoknak. A felnőtté válással és a szülői házból való elköltözéssel  kapcsolatos
  elméleti megközelítések négy csoportját hívjuk  segítségül: az életútkutatást, a
  makrostrukturális  megközelítéseket, a második demográfiai átmenet elméletét,  továbbá
  a társadalmi tőke és a szülői erőforrások átadásával  kapcsolatos elméleti megfontolásokat.  Az
  elemzések során az Életünk fordulópontjai társadalmi- demográfiai követéses panelvizsgálat
  harmadik hullámának  adatait használjuk, amelyet a KSH Népességtudományi  Kutatóintézete
  végzett 2008 végén és 2009 elején. A vizsgálat  retrospektív adatokat tartalmaz
  számos életesemény  időpontjáról (havi bontásban), és a három hullám segítségével  teljes
  gyermekvállalási, partnerkapcsolati, munkaerőpiaci és  iskolatörténet állítható
  össze minden válaszadóról. A leíró  elemzések az 1930 és 1988 között születettek
  életútját (n =  9607), a regresszióelemzések az 1944 és 1988 között  születettek
  1979 utáni eseményeit vizsgálják (n = 6141). A 16  és 35 év közötti életeseményeket
  vizsgáljuk eseménytörténeti  elemzés módszerével.  Az eredmények szerint a partnerrel
  történő elköltözés az  egyéni életútban egyre inkább kitolódik, míg a partner nélkül  történő
  elköltözések időzítése az évtizedek folyamán alig  változott. Az egyedül történő
  elköltözések aránya az összes  elköltözésen belül nőtt. A magasan iskolázott szülők
  késleltetik a gyermekük  partnerrel történő elköltözését, egy bizonyos életkor fölött  pedig
  elősegítik, hogy a felnőtt gyermek önálló háztartást  hozzon létre. Úgy tűnik, az
  érettségizett vagy diplomás  szülők a materiális és immateriális erőforrásaikat
  arra  használják, hogy a korai, rizikós függetlenedési kísérletek  kockázatát csökkentsék,
  elősegítsék 18-20 éves korban a  tanulással és munkavállalással összefüggő mobilitást,
  a  húszas évek második felében pedig támogatják a fiatalok  önállósodását. Az elköltözési
  magatartás összefügg a gyermekkori család  összetételével. A magasabb testvérszám
  általában sietteti az  elköltözést. Minél több a testvér, valószínűleg annál kisebb  a
  lehetőség rá, hogy a fiatal önálló életvitelt alakítson ki  a szülői házban. Az
  egy-egy gyermekre szánt idő, figyelem és  szülői erőforrás is kevesebb, így a fiatal
  minél korábban  megpróbál a kibocsátó családon kívül boldogulni.  A nevelőszülő
  inkább a nők, az egyszülős család inkább a  férfiak esetében sietteti az elköltözést.
  Az egyszülős  családokban leggyakrabban az édesanya neveli a gyermekeket, a  nevelőszülő
  pedig nevelőapát jelent. Ez eltérően hat a fiú-  és a lánygyermekekre. A nők általában
  érzékenyebben reagálnak  a családban bekövetkező változásokra, a feszültségre és
  a  konfliktusokra, a szülői házban szorosabb felügyelet alatt  élnek és több házimunka
  hárul rájuk, mint fiútestvéreikre. A testvér nélkül, egyszülős családban (leggyakrabban
  az  édesanyával) élő felnőtt férfiak esetében a családi háttér  késlelteti a partnerrel
  való elköltözést. Az, hogy a  testvérrel nem rendelkező fiúgyermek viszonylag sokáig
  az  édesanyjával marad, mindkét fél számára előnyös lehet. Az  anya számára támaszt,
  segítséget és társaságot jelenthet a  gyermeke, miközben ő elvégzi a házimunkát
  és gondoskodik a  fiáról.'
publication: ''
doi: 10.14267/phd.2014022
---
